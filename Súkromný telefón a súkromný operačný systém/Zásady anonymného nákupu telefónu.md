
Keď si už vieme poriešiť nejaká veci ohľadom našej SIM karty, prichádza na rad ďalšia dôležitá otázka – čo s naším hlavným zariadením? Ako si ho kúpiť a čo všetko riešiť? Stačí nám anonymný nákup hociakého telefónu? Máme si vybrať telefón so špeicálnym operačným systémom? 

V prvom rade sa však poďme pozrieť na to, ako si zaobstarať telefón takým spôsobom, aby bol skutočne anonymný a aby sme nevyužívali tú najsúkromnejšiu alternatívu softvéru zbytočne, keď sme si náhodou dávno spárovali našu identitu so zariadením, ktoré sa chystáme zaobstarať. 

Ak chceme benefitovať z čo najväčšieho množstva súkromia a bezpečnosti na našom mobilnom zariadení, mali by sme sa zo zásady vyhnúť klasickým chybám pri nákupe, medzi ktoré patrí nasledujúce:

- platba kreditnou kartou, prípadne bankovým príkazom,
- nákup na vlastné meno,
- použitie svojho telefónneho čísla a emailu pri nákupe,
- doručenie nákupu na adresu ktorá vie byť prepojená s našou identitou.

Namiesto toho by sme mali zvoliť také alternatívy nákupu, ktoré umožňujú obísť všetky spomenuté metódy. Samozrejmosťou by mala byť platba v hotovosti/krypte, využitie pick-up boxu alebo proxy-merchanta (kamaráta, ktorý by nám nákup prevzal na jeho adrese).

Internetový obchod Alza.sk môže byť napr. ideálnym obchodníkom pre nákup vášho anonymného mobilného zariadenia, keďže podporuje ako platbu v krypte, tak aj platbu v hotovosti. Mimo iné je v Alze možné využiť aj doručenie do Alza Showroomu, kde si viete vašu objednávku vyzdvihnúť. Pokiaľ si chcete zaručiť špičkovú anonymitu, môžete využiť služby niektorých vašich známych aby vám objednávku vyzdvihli za vás (a vy ste sa tak vyhli možnej účasti na kamerových záznamoch, vďaka ktorým si niekto môže vašu objednávku spárovať s vašou identitou).

Samozrejme netreba zabúdať na to, že pri nákupe na Alze a iných alternatívnych eshopoch je z hľadiska anonymity vrcholne nevhodné používať telefónne číslo a email, ktorý je spojený s vašou identitou.

Je preto vhodné zvoliť si nový email, ktorý použijete iba pre účely nákupu. Naor. onionmail umožňuje anonymnú registráciu (avšak pozor – ak z emailu neodosielate správy, po šiestich dňoch sa vám zmaže), no využiť môžete aj služby ako Tutanota a ProtonMail, kde treba byť aktívny aspoň raz za pol roka, ak sa chcete vyhnúť zrušeniu emailu. Pokiaľ však nakupujete s pick up boxom v podobe Alza Showroomu, šesťdňová lehota by nemal byť žiaden problém, keďže odbavenie nákupu túto dobu prakticky nikdy nepresiahne. 

Čo sa týka telefónneho čísla, vzhľadom na to, že väčšina internetových obchodov zasiela údaje o objednávke na email, nebude nutné silou mocou použiť nejaké telefónne číslo. Môžete pokojne využiť univerzálne číslo +420777777777 alebo +421777777777 (bájnych 9 sedmičiek z kapitoly “Iné Hacky, Faradayove klietky…”), pri ktorom máte itotu že bude fungovať a zároveň nebudete nikoho otravovať s vašimi objednávkami.

Pokiaľ chcete nakupovať na telefónne číslo a chcete naň prijať SMS, môžete použiť číslo z anonymnej SIM karty (na ktorú môžete prijať SMS zo shitného telefónu). Treba si však dať pozor na možné riziká deanonymizácie spojené s mobilným zariadením, ktorými sme sa viac zaoberali v sekcii “Tisíce SIMiek” v kapitole “Stretégie pre súkromie a anonymitu”.

Gratulujem vám k anonymnej kúpe mobilného telefónu. Či už ste zvolili platbu cez Lightning Bitcoin na Alze a doručenie do Showroomu, alebo ste prišli do miestneho obchodíku s Apple produktami a zaplatili ste cashom, verím že ste učinili tú najlepšiu voľbu z hľadiska vášho súkromia.

Čo však teraz? Čo po príchode domov s vaším telefónom? Ako s ním zaobchádzať – a hlavne – aký telefón sme si vôbec mali ideálne kúpiť ak chceme tip-top súkromie?

Pri práci s konkrétnym operačným systémom (či už je to iOS alebo Graphene) sa ďalej určite môžeme vyhnúť iným problémom kompromitujúcim naše súkromie a anonymitu, ale tým sa už špecificky povenujeme v kapitolách venovaných konkrétne GrapheneOS a iOS. 
