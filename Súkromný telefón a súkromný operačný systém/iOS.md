Ak už ste nejaké Apple zariadenia mali a chcete mať svoje súkromie tip-top, budete žiaľ potrebovať nové zariadenia a nové Apple ID. Hneď si vysvetlíme ako na to.

O anonymnom nákupe telefónu sme už písali v predošlých kapitolách. Ak zariadenie už máte doma, gratulujem vám.

Prvou sabotážou súkromia môže byť samotné AppleID. Samozrejme, všetko závisí od toho ako veľmi veríte firme Apple, avšak osobne odporúčam spraviť si AppleID na iné meno než je to vaše a vytvoriť si k nemu samostatný email, ktorý nebudete používať na žiadne iné účely okrem Apple ID.
Ideálom by malo byť aj samostatné telefónne číslo ktoré opäť na iné účely okrem AppleID nepoužijete. Osobne však považujem telefónne číslo previazané s vaším menom na AppleID za oveľa menšie riziko ako telefónne číslo previazané s vaším menom vo vašom telefóne. Ak by niekto chcel vašu identitu takýmto spôsobom prepojiť, musel by robiť cross-checking medzi Applom a mobilným operátorom, čo nie je až tak jednoduché. Na tento účel môže pokojne poslúžiť vaša SIM karta v GSM bráne.

Ak plánujete nakupovať aplikácie cez Apple softvér, zaobstarajte si predplatenú darčekovú kartu s hotovosťou v obchode s potravinami, prípadne využite službu Bitrefill, ktorá poskytuje Apple Gift karty za krypto (pozor, platia však iba vo vybraných štátoch). Zvyčajne to nie je potrebné, pretože by ste mali vlastniť minimum aplikácií a len tie, ktoré sú absolútne nevyhnutné.

Ak chcete zachovať extrémne súkromie, neberte si váš telefón domov — väčšina telefónov má v predvolenom nastavení povolené lokalizačné služby, Wi-Fi, Bluetooth a mobilné pripojenie. To by teoreticky mohlo spojiť Apple ID s vaším bydliskom.

V rámci zariadenia okamžite vypnite všetky služby iCloud. Zabránite tak náhodnému leaknutiu informácií, ako sú e-maily, kontakty, kalendáre a notes, ktoré sú uložené v rámci cloudového úložiska spoločnosti Apple. Aj keď by sme to ako geeci do súkromia nemali so žiadnou zo spomenutých aplikácií príliš preháňať, je do nich pomerne ľahké neúmuyselne “nahrať” svoje údaje. Treba si na to teda dať pozor.

Prístup k týmto nastaveniam získate v časti iOS Settings app > Apple Account > iCloud. Mali by ste mať možnosť úplne sa odhlásiť z iCloudu a v rámci toho by ste ako final result vašich nastavení mali dostať zobrazenie “Off”. Ak chcete silou mocou používať iCloud, dá sa to urobiť aj bezpečnejšie než vám ponúkajú defaultné nastavenia Applu.

iCloud je možné šifrovať end-to-end, no musíte si na to zapnúť tzv. “Advanced Data Protection” (Ochrana dát na pokročilej úrovni). Táto funkcia zaisťuje end-to-end šifrovanie pre väčšinu vašich údajov v iCloude, ako sú zálohy, Fotky, Notes a mnoho iných funkcií, čím zabezpečuje, že k týmto dátam budete mať prístup len vy — dokonca ani Apple k nim nebude mať prístup. Tento proces vyžaduje, aby ste mali aktuálnu verziu iOS, iPadOS alebo macOS, a nastavený dôveryhodný spôsob obnovy dát (napríklad kontaktnú osobu alebo obnovovací kľúč).

Šifrovanie si môžete aktivovať v Nastaveniach > Apple ID > iCloud > Advanced Data Protection.

Ďalšou prioritou je správa nastavení ochrany osobných údajov jednotlivých aplikácií. Aplikáciám je potrebné poskytnúť primeraný prístup len k nastaveniam, ktoré potrebujú na vykonávanie požadovanej úlohy. Prejdite do ponuky Settings > Privacy a vykonajte nasledujúce úpravy.

- Location Services (Služby určovania polohy): Prepnite do polohy „Off“ (Vypnuté). Zmeňte to len vtedy, keď potrebujete mapovú službu alebo navigáciu. Ak plánujete túto funkciu zapnúť, vypnite pre ňu jednotlivé permissions.
- Kontakty: Vyberte položku „Kontakty“: Obmedzte aplikácie, ktoré majú mať prístup k vašim kontaktom. Služby, ako sú komunikačné aplikácie, musia vidieť vaše kontakty, aby vás mohli spojiť s inými ľuďmi, ale iné aplikácie by k nim nemali mať prístup. Ak fungujete bez telefónneho čísla, zaobídete sa aj bez kontaktov.
- Calendar: Ak nepoužívate Calendar app (odporúčam ju nepoužívať), môžete ju vypnúť v každej prezentovanej aplikácii.
- Fotografie: Ak nikdy nezdieľate fotografie prostredníctvom žiadnej aplikácie, môžete to bezpečne zakázať v rámci každého programu. Ak si to rozmyslíte, môžete ju povoliť.
- Mikrofón: mal by sa používať len v aplikáciách, ktoré skutočne potrebujú prístup k mikrofónu na vykonávanie svojej funkcie, napríklad v aplikáciách na zasielanie hlasových správ a pod.
- Camera: Mali by ste ju obmedziť na aplikácie, ktoré skutočne potrebujú prístup k fotoaparátu na vykonávanie svojej zamýšľanej funkcie, ako sú napríklad messaging appky, cez ktoré chcete zdieľať fotografie a videá alebo streamovať z fotoaparátu. Zakážte ju však pre všetky aplikácie, ktoré by nemali mať oprávnenie na prístup k fotoaparátu.
- Health: Úplne vypnite.
- Homekit: Úplne vypnite.
- Motion & Fitness: Úplne vypnite. 

V časti Nastavenia > Face ID & Passcode vyberte položku Change Passcode. Predvolená možnosť je maximálne šesť čísel, čo nemusí byť tou najlepšou voľbou, ak chcete mať zrovna špičkové súkromie. Vyberte položku Passcode Options (Možnosti prístupového kódu) a potom položku Custom Numeric Code (Vlastný číselný kód). To vám umožní nastaviť dlhší passcode. Odporúčam minimálne dvanásť čísel. 

Mnoho ľudí má pritom zmiešané pocity z Face ID. Som presvedčený, že je bezpečná a spoločnosť Apple nedostane snímku vašej tváre (a ani snímku odtlačku prsta). Zariadenie si na základe tváre/odtlačku vytvorí matematický údaj a pri jeho použití len hľadá jeho zhodu. Je to rovnako bezpečné ako váš prístupový kód, pretože obidva môžu odomknúť zariadenie. 

To, či chcete používať FaceID prípadne inú biometriu je otázkou vášho osobného rozhodnutia, avšak netreba zabúdať na to, že v niektorých krajinách (napr. v USA) môžete byť na základe súdneho príkazu prinútený odomknúť vaše zariadenie na základe biometrie (passcode však máte právo nevyzradiť).

# Ako si ďalej bezpečne zálohovať váš iPhone?

Čo si budeme hovoriť, zálohovať skrátka treba. Nielenže si tým ušetríte veľa času pri potenciálnej výmene zariadenia, ale zálohovaním sa poistíte aj pre prípad, ak by sa vášmu telefónu niečo teoreticky stalo.

Ako hovorí zenové príslovie:

`“Na svete sú dva druhy ľudí — tí čo zálohujú a tí čo zatiaľ neprišli o dáta…”` 

Keď je vaše zariadenie nakonfigurované presne podľa vašich požiadaviek, môžete si vytvoriť full backup do vášho macbooku. To vám umožní ľahko obnoviť vašu konfiguráciu do nového zariadenia. Vyžaduje si to otvorenie aplikácie iTunes na macbooku, pripojenie mobilného zariadenia cez USB a vykonanie nasledujúcich krokov:

- Kliknite na malú ikonu telefónu v ľavom hornom rohu.
- Kliknite na možnosť “Summary" v ľavom menu.
- V časti “Backups” kliknite na položku “Back Up Now".

Tým sa vytvorí klon operačného systému a konfigurácie v iTunes na vašom počítači. Ak nevlastníte macbook, môžete použiť iTunes nainštalovaný do Windows VM. Ak chcete extrémne súkromie, nastavte si Windows VM na hostiteľskom počítači Linux, zakážte do WM všetok prístup na internet,, nainštalujte si iTunes v rámci VM a zálohujte si mobilné zariadenie tam. Bez ohľadu na to, akým spôsobom to urobíte, mať zálohu mobilného zariadenia bude obrovskou výhodou, ak budete niekedy potrebovať replikovať svoju konfiguráciu na druhé zariadenie. 

# Siri a Apple Intelligence

Ďalšou veľkou výzvou z hľadiska súkromia môže byť samotné používanie Siri a s tým súvisiacou Apple Intelligence. Je samozrejme veľmi ťažké objektívne zhodnotiť, či je Siri a Aple Intelligence veľkým zásahom do nášho súkromia a ak áno, akým veľkým. To, či si Siri zapneme alebo ju ponecháme vypnutú je teda len na našom vlastnom uvážení.

V tejto sekcii sa preto pozrieme na niektoré základné princípy Apple Intelligence, ktoré vám pomôžu oboznámiť sa z jej pravidlami a mechanizmomfungovania:

## Základné princípy Apple Intelligence

Apple Intelligence je séria funkcií umelej inteligencie zameraných na zlepšenie každodenného života používateľov. Funkcie, ako napríklad prepisovanie e-mailov, generovanie obrázkov alebo sumarizácia správ, sú navrhnuté tak, aby boli čo najosobnejšie a najbezpečnejšie. Základným kameňom tohto systému je spracovanie údajov priamo na zariadení používateľa.

Väčšina AI funkcií beží na zariadení, čím sa minimalizuje potreba odosielať údaje na servery tretích strán. Ak je však potrebný väčší výpočtový výkon, Apple využíva privátny cloudový computing, ktorý poskytuje bezpečné spracovanie údajov na serveroch vybavených Apple čipmi.

### Privátny cloudový computing: Nová hranica ochrany súkromia

Privátny cloudový computing je jadrom bezpečnostného prístupu Apple Intelligence. Keď zariadenie nedokáže vyriešiť komplexnú úlohu (napr. kontrolu alebo úpravu e-mailu), odosiela údaje na servery spoločnosti Apple na spracovanie. Tento proces však má niekoľko unikátnych bezpečnostných mechanizmov:

1. Minimalizácia odosielaných údajov: Na servery sú odosielané iba údaje relevantné pre konkrétnu žiadosť, pričom tieto dáta nie sú ukladané ani spájané s používateľskými účtami.
2. Dočasné spracovanie: Údaje sú použité výhradne na spracovanie žiadosti a po ukončení spracovania sú vymazané.
3. Nezávislé overovanie: Kód bežiaci na serveroch Apple je prístupný na kontrolu nezávislým odborníkom, čo umožňuje overenie súladu s prísľubmi ochrany súkromia.

### Technologické zabezpečenie privátneho cloudu

Apple pri privátnom cloudovom computingu stavia na špičkovej bezpečnostnej infraštruktúre. Medzi hlavné prvky patrí:

- Secure Enclave: Táto technológia chráni šifrovacie kľúče na serveroch rovnako ako na zariadeniach používateľov.
- Zabezpečené spúšťanie (Secure Boot): Na serveroch beží iba podpísaný a overený operačný systém.
- Monitor dôveryhodného spracovania: Tento systém zaručuje, že sa na serveroch spúšťa len overený kód, čím eliminuje riziko zneužitia.
- Atestácia klastra: Umožňuje zariadeniam bezpečne overiť totožnosť serverov pred odoslaním údajov.

### Transparentnosť pre používateľov

Apple poskytuje používateľom možnosť sledovať, ako sú ich údaje spracovávané. Funkcia Hlásenie o funkciách Apple Intelligence umožňuje generovať súbory s podrobnosťami o žiadostiach odoslaných do privátneho cloudu. Používateľ tak môže vidieť, ktoré dáta boli použité a na aké účely.

### Postup na vytvorenie hlásenia:

1. Prejdite do Nastavenia > Súkromie a bezpečnosť > Hlásenie o funkciách Apple Intelligence.
2. Zvoľte obdobie hlásenia (napr. posledných 15 minút alebo 7 dní).
3. Exportujte hlásenie do súboru JSON, ktorý je možné otvoriť v textovej čítačke.

### Porovnanie s inými prístupmi

Zatiaľ čo iné spoločnosti často využívajú centralizované cloudové systémy, ktoré môžu ukladať veľké množstvo používateľských dát, Apple kladie dôraz na lokálne spracovanie údajov a ich minimalizáciu. Tento model nielenže zvyšuje bezpečnosť, ale aj dôveru používateľov.

Určite ste si však mohli všimnúť, že AppleIntelligence je výsadou zariadení iPhone 15 Pro a vyšších. Pokiaľ však disponujete starším zariadením a chceli by ste na ňom používať Apple Intelligence, nezúfajte.

Je to možné, avšak je to tak trochu “hackerská robota”. V ďalšej bonusovej kapitole si povieme ako na to.
