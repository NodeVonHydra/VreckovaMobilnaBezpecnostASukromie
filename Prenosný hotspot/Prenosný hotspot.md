V sekcii “Riziká fyzickej SIM” sme si vysvetlili, prečo nie je z hľadiska súkromia tým najlepším nápadom strkať si fyzickú SIMku do nášho hlavného mobilného zariadenia, ktoré používame na dennej báze a prečo by sme radšej mali siahnuť po mobilnom hotspote ktorý umožňuje zmenu IMEI. 

Po akých zariadeniach však siahnuť? Ako vôbec niečo také urobiť? Aké všetky sú pritom riziká a nie je náhodou zmena IMEI iba výsadou niektorých ultrageekovských persón ktoré 12 hodín denne vysedávajú za terminálom?

Nuž, poďme sa na to pozrieť.
