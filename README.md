# VreckovaMobilnaBezpecnostASukromie

Vážení spolupracovníci a prispievatelia, ľudia, opice i boti,

Vitajte v repozitári pre našu spoločnú prácu na knižke s pracovným názvom “Vrecková mobilná bezpečnosť”. Táto knižôčka má za cieľ poskytnúť čitateľom hodnotné informácie o mobilnej bezpečnosti v prístupnej forme.

Naším zámerom pôvodne bolo publikovať paperbackovú knihu v slovenčine, no zatiaľ tento zámer nechajme tak. Ide nám v prvom rade o pekný GitHubový projekt, ktorý potom teoreticky môžeme, ale aj nemusíme dať do paperbackovej podoby. 

Aby sme v tom nemali chaos, tento repozitár má svoje pravidlá (aj keď by som radšej použil slovo odporúčania) a tie sú nasledujúce:

- Jazyk: Prednostne píšte v slovenčine. Čeština a angličtina sú samozrejme akceptované tiež (nerátam s tým že tu budú písať iba Slováci :)), akurát chcem aby bolo jasno, že všetky jazyky budú následne preložené do slovenčiny.
- Štruktúra: Kapitoly a podkapitoly sú už vopred definované vo foldroch a subfoldroch. Prosím prispievajte textami priamo do príslušných sekcií.
- Návrhy na zmeny a nové kapitoly: Ak máte nápad na úpravu existujúceho obsahu alebo pridanie novej kapitoly, vaše návrhy sú stále vítané a budú posudzované.

Tu sú niektoré veci ktoré v knižke zatiaľ chýbajú a ktoré určite treba zmeniť:

- Kapitola “GrapheneOS” v sekcii “Súkromný telefón a súkromný operačný systém” úplne chýba. Je potrebné ju napísať, inšpirovať sa môžete kapitolou “iOS”, prípadne Alza tutoriálom na Graphene
- V sekcii “Súkromný telefón a súkromný operačný systém” kompletne chýba kapitola “Operačné systémy a smartfóny”. Chcel by som sa v nej povenovať predovšetkým tomu, aký operačný systém na vašom hlavnom zariadení nepoužívať a prečo. Prečo má zmysel používať iOS a GrapheneOS a prípadne načrtnúť aj nejaké iné FOSS alternatívy a ich využitia (napr. LineageOS, Linux-based systémy atď.)
- V sekcii “Telefónne Číslo, SIM karty a Anonymita” kompletne chýbajú kapitoly “Riziká fyzickej SIM” a “Riziká klasických telefonátov”. Kapitoly bude potrebné dopísať — podľa potreby ich tak isto bude možné zliať do jednej kapitoly.

Tu sú zase niektoré návrhy na úpravy, keďže nie so všetkým som stopercentne spokojný:

- Všetky texty chcú určite zrevidovať a gramaticky editovať, robím veľa preklepov :)
- Väčšie detaily v kapitole “Nokia 8110 AKA “Bananaphone” v časti “Prenosný hotspot” — so zariadením som osobne nepracoval a v prípade tutoriálu na zmenu IMEI som prakticky okopíroval návody z internetu — chcelo by to revíziu od niekoho, kto s tým má skúsenosť
- V sekcii “Prenosný hotspot” v časti “Mudi 4G LTE (GL-E750)” som pár vetami spomenul eSIM na zariadenie Mudi. Nemám s nimi skúsenosť a ak ju náhodou niekto má, bolo by super ak by vedel pár vetami popísať rôzne nastavenia ohľadom týchto eSIM.
- Časť “iOS” v sekcii “Súkromný telefón a súkromný operačný systém” chce trochu kontroly a zaslúži si niektoré nové poznatky, hlavne o Apple Intelligence — sám som sa zmohol iba na napísanie veľmi všeobecných vecí a téma si podľa mňa zaslúži aby z nej bolo vyťažené viac


V prípade akýchkoľvek nejasností alebo otázok či návrhov na samotnú produkciu knihy, crowdfunding alebo predaj, ma neváhajte kontaktovať osobne cez email, prípadne cez Signal/SimpleX/Threemu.
